\authorHebrew{רומן זיידה}

\titleHebrew{אלקטרוקינטיקה חישובית}

\supervisorHebrew{המחקר נעשה בהנחיית פרופ' עירד יבנה בפקולטה למדעי המחשב.}

\personalThanksHebrew{תודות אישיות למנחים ולאחרים}

\financialThanksHebrew{
אני מודה לטכניון על התמיכה הכספית הנדיבה בהשתלמותי.
}

\JewishDateHebrew{אדר ה'תשע"ג}

\GregorianDateHebrew{מרץ \beginL2013\endL}

\maketitleHebrew

\abstractHebrew

בעבודה זו אנו חוקרים את התנועה האלקטרוקינטית של חלקיקים בתמיסת אלקטרוליט תחת השפעה של שדה חשמלי,
ומפתחים תשתית נומרית לפיתרון איטרטיבי של בעיות פיזיקליות לא-לינאריות מסוג זה.
באמצעות תהליכים אלקטרוקינטיים ניתן להניע ולבצע מניפולציות בחלקיקים זעירים בתחומים שונים, כגון:
ננו-טכנולוגיה, זרימה זעירה, הפרדה וניקוי, התפלת מים, אלקטרופורזה ועוד.

בשל כוחות אלקטרוסטטיים חזקים, נוצרת שכבת שפה דקה קרוב לפני החלקיק. עקב הפער בין סקלת החלקיק
לבין סקלת שכבת השפה, נוצר קושי להגיע לפתרון נומרי של הבעיה המלאה.
אנו עושים שימוש בתנאי שפה אפקטיביים המתקבלים מאנליזה אסימטוטית של שכבת השפה והתכונות הכימיות 
של החלקיק. תנאי שפה אלה פותחו ע"י פרופ' אהוד יריב ואורי שניצר עבור 
מחליפי יונים וחלקיקים אינרטיים בעלי 
מטען שפה, ובהם אנו משתמשים לצורך בניית פותר נומרי לפתרון הבעייה הלא-לינארית בסקלת החלקיק.
אנו מבצעים דיסקטיזציה של המשוואות הדיפרנציאליות ושל תנאי השפה האפקטיביים, 
והתשתית הנומרית מאפשרת בנייה 
אוטומטית של פותר איטרטיבי בשיטת ניוטון.

הפותר מאפשר קבלת תוצאות נומריות לתנועת חלקיקים מהסוג שלעיל, בהינתן עוצמת השדה החשמלי המופעל.
התוצאות עבור שדות חלשים אומתו על ידי השוואה לפתרונות אסימפטוטיים של הבעיה.
כמו כן, קיבלנו באמצעות הפותר הנומרי לראשונה פתרונות בשדות חזקים, אשר אין להם עדיין קירובים אסימפטוטיים. מפתרונות אלה ניתן ללמוד על אופי המערכת בשדות חזקים, כולל התנהגות אסימפטוטית של שכבת שפה הנוצרת בחזית החלקיק. 


\section*{הבעיה הפיזיקלית}
התיאוריה האלקטרוקינטית מתארת את הדינמיקה של חלקיקים טעונים חשמלית בתוך תמיסת יונים.
כאשר חלקיק צובר מטען על פני שפתו, נוצרת שכבת יונים בעלת מטען נגדי בעקבות כוחות משיכה חשמליים וכך נוצרת מבנה של שכבה כפולה סביב לחלקיק.
שכבה זו, הנקראת ''שכבת דבאי'', ממסכת את מטען השפה של החלקיק ויוצרת עקב כך הפרש פוטנציאל
בין שפת החלקיק לבין הנוזל הנייטרלי מחוץ לשכבה.
במקרה בו רוחב השכבה קטן באופן משמעותי מאשר מימדי החלקיק, ניתן לפתח פתרון אסימפטוטי של שכבת השפה

\finishedHebrew
